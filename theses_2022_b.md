# ISSEL-Announcements

![logo](https://github.com/robotics-4-all/Announcements/blob/master/Capture.PNG?raw=true)

# Διαθέσιμες διπλωματικές ISSEL περιόδου Νοεμβρίου 2022

Παρακάτω μπορείτε να βρείτε τα νέα θέματα διπλωματικών της Ομάδας Ευφυών Συστημάτων και Τεχνολογίας Λογισμικού. Οι φοιτητές που ενδιαφέρονται για διπλωματική εργασία παρακαλούνται να συμπληρώσουν [τη φόρμα έκφρασης ενδιαφέροντος](https://issel.ee.auth.gr/diathesimes-diplwmatikes/%cf%86%cf%8c%cf%81%ce%bc%ce%b1-%ce%ad%ce%ba%cf%86%cf%81%ce%b1%cf%83%ce%b7%cf%82-%ce%b5%ce%bd%ce%b4%ce%b9%ce%b1%cf%86%ce%ad%cf%81%ce%bf%ce%bd%cf%84%ce%bf%cf%82/) έως και τις **27/11/2022**.

Μαγνητοσκοπημένη παρουσίαση διπλωματικών: https://www.dropbox.com/sh/fgcjatlscbwj0ne/AAA7IFWvpBLCAexbBKxv4hEya?dl=0

Τέλος, βρείτε σχετικές ερωτήσεις σχετικά με τη διαδικασία επιλογής και τις απαιτήσεις στον παρακάτω σύνδεσμο: [Link](https://issel.ee.auth.gr/sixnes-erwtiseis/).

Περιεχόμενα:
- [TH-1/ Ανάπτυξη συστήματος ιεραρχικής ομαδοποίησης και διαχείρισης κειμένων](#th-1)
- [TH-2/ Δημιουργία γραφικής εφαρμογής ταχείας ανάπτυξης ψηφιακών βοηθών](#th-2)
- [TH-3/ Μελέτη και ανάπτυξη συστήματος ελέγχου της εγκυρότητας πληροφοριών (fact checking) και εξόρυξη απόψεων (opinion mining)](#th-3)
- [TH-4/ Υλοποίηση μηχανισμού επιλογής συμπεριφοράς για αυτόνομα οχήματα σε καταστάσεις υψηλής επικινδυνότητας, με βάση ηθικές και κοινωνικές κατευθύνσεις](#th-4)
- [TH-5/ Υλοποίηση εργαλείου καταγραφής και αναπαραγωγής δεδομένων που εξυπηρετούνται από IoT broker](#th-5)
- [TH-6/ Εφαρμογή Τεχνικών Εξόρυξης Δεδομένων σε Απαιτήσεις Λογισμικού με σκοπό την Επικύρωση και την Επαναχρησιμοποίηση](#th-6)
- [TH-7/ Ανάπτυξη Μοντέλου για την Αξιολόγηση και Βελτίωση της Αναγνωσιμότητας Κώδικα](#th-7)
- [TH-8/ Εφαρμογή Τεχνικών Μηχανικής Μάθησης για Ροές Δεδομένων σε Δεδομένα Διαδικασιών Λογισμικού](#th-8)
- [TH-9/ Ανάπτυξη πλατφόρμας για πράκτορες εξόρυξης ρευστότητας σε κρυπτονομίσματα](#th-9)
- [TH-10/ Ταχεία ανάπτυξη λογισμικού για πράκτορες υψηλής συχνότητας συναλλαγών σε αγορές κρυπτονομισμάτων](#th-10)
- [TH-11/ Ανάπτυξη Συστήματος Σύγκρισης και Εξόρυξης Επαναχρησιμοποιούμενων Τμημάτων Κώδικα](#th-11)
- [TH-12/ Μελέτη Τεχνικών Εντοπισμού Ανεπιθύμητων Μηνυμάτων](#th-12)
- [TH-13/ Ανάπτυξη υπηρεσίας δυναμικού ελέγχου διαδικτυακών εφαρμογών](#th-13)
- [TH-14/ Ανάπτυξη και εξέλιξη λογισμικού μειωμένου κώδικα για την ανάπτυξη εφαρμογών](#th-14)


---
## TH-1
**Ανάπτυξη συστήματος ιεραρχικής ομαδοποίησης και διαχείρισης κειμένων**

Η επεξεργασία και οργάνωση δεδομένων πολλών κειμένων έχει βελτιωθεί με την χρήση state-of-the-art NLP μοντέλων για την αναπαράσταση και την οργάνωση τους σε θεματικές κατηγορίες (topics). Η προσέγγιση αυτή, αν και ικανοποιητική, μπορεί να βελτιωθεί σημαντικά αν χρησιμοποιηθεί μια ιεραρχική προσέγγιση κατά τον υπολογισμό των κατηγοριών. Αυτό θα βοηθήσει στην προσπέλαση, αναζήτηση και ανανέωση των κειμένων, δίνοντας παράλληλα την δυνατότητα ανάπτυξης διαλογικών εφαρμογών που θα χρησιμοποιούν την δομή αυτή. Στην διπλωματική αυτή θα αναπτυχθεί ένα παραμετροποιήσιμο σύστημα λογισμικού το οποίο θα δέχεται αρχεία και θα τα οργανώνει ιεραρχικά. Αυτό μπορεί να επιτευχθεί με unsupervised τεχνικές χρησιμοποιώντας μεγάλα NLP μοντέλα. Θα δοκιμαστούν διάφοροι συνδυασμοί unsupervised αλγορίθμων και NLP μοντέλων για να βρεθούν τα πλέον κατάλληλα. Επιπλέον, θα αναπτυχθούν οι κατάλληλες ad hoc διεργασίες για την ανανέωση της ιεραρχικής δομής, έτσι ώστε νέα κείμενα να ενσωματώνονται στις υπάρχουσες κατηγορίες ή σε εντελώς νέες όταν κρίνεται ότι κάποια από τα νέα δεδομένα είναι σημασιολογικά διαφορετικά από τα υπάρχοντα (γνωστό και ως out-of-domain detection task). Τέλος, το σύστημα αυτό θα παρουσιαστεί με την μορφή μιας web-based εφαρμογής.

- **Επιθυμητές γνώσεις**: Python, Machine Learning 
- **Εμπλεκόμενες Τεχνολογίες – Γνώσεις που θα αποκτηθούν**: Python, Natural Language Understanding and Processing, web app development, Topic clustering (Unsupervised learning), Full stack development
- **Εκτιμώμενος Χρόνος Περάτωσης**: 9 Μήνες
- **Συνεργαζόμενος Ερευνητής**: Νικόλας Μάλαμας
- **Σχετικό link**: -
---
## TH-2
**Δημιουργία γραφικής εφαρμογής ταχείας ανάπτυξης ψηφιακών βοηθών**

Οι ψηφιακοί βοηθοί και τα chatbots έχουν αρχίζει να κυριαρχούν τα τελευταία χρόνια παρέχοντας όλο και περισσότερες δυνατότητες. Ωστόσο, η ανάπτυξη τέτοιων συστημάτων παραμένει δύσκολη και χρονοβόρα, ενώ συνήθως απαιτεί πολύ καλή γνώση προγραμματισμού. Για την αντιμετώπιση αυτού του προβλήματος στην διπλωματική αυτή θα αναπτυχθεί ένα εργαλείο λογισμικού το οποίο θα παρέχει ένα εύχρηστο user interface, μέσω του οποίου θα μπορεί ένας χρήστης να δημιουργήσει ψηφιακούς βοηθούς με low-code ή και no-code προσέγγιση,  κάνοντας δηλαδή drag and drop κατάλληλα διαμορφωμένα παραμετροποιήσιμα blocks. Η υλοποίηση θα βασιστεί από την πλευρά του backend σε ένα μεταμοντέλο ψηφιακών βοηθών και την αντίστοιχη domain specific language που έχουν αναπτυχθεί στο εργαστήριο.

- **Επιθυμητές γνώσεις**: Javascript, Full stack development 
- **Εμπλεκόμενες Τεχνολογίες – Γνώσεις που θα αποκτηθούν**: Javascript, React, Python, Natural Language Understanding, Virtual Assistants, Low-code/No-code Development
- **Εκτιμώμενος Χρόνος Περάτωσης**: 6-9 μήνες
- **Συνεργαζόμενος Ερευνητής**: Νικόλας Μάλαμας, Θωμάς Καρανικιώτης, Κώστας Παναγιώτου
- **Σχετικό link**: -
---
## TH-3
**Μελέτη και ανάπτυξη συστήματος ελέγχου της εγκυρότητας πληροφοριών (fact checking) και εξόρυξη απόψεων (opinion mining)**

Ένα σημαντικό πρόβλημα της πληροφορίας που ανεβαίνει καθημερινά στο Ίντερνετ είναι η εγκυρότητα και αντικειμενικότητα της. Χρησιμοποιώντας NLP τεχνικές έχουν προταθεί διάφορες λύσεις, οι οποίες όμως δεν έχουν δώσει επιθυμητά αποτελέσματα. Στην διπλωματική αυτή θα μελετήθεί το πρόβλημα αυτό, έτσι ώστε νέα κείμενα να μπορούν να χαρακτηριστούν ως αληθή ή μη έγκυρα ελέγχοντας αν έρχονται σε αντίθεση με την ήδη υπάρχουσα πληροφορία. Επίσης, χρήσιμη είναι και η μελέτη της υποκειμενικότητας των άρθρων, ιδιαίτερα αυτών που χαρακτηρίζονται ως μη έγκυρα. Θα χρησιμοποιηθεί μια γνωσιακή βάση (knowledge base) η οποία θα αντληθεί από ήδη έγκυρες πηγές (πχ wikipedia) ως source of truth. Στην συνέχεια, θα αναπτυχθούν μέθοδοι σύγκρισης άρθρων με την πηγή αυτή και ελέγχου της εγκυρότητας τους με NLP τεχνικές. Επίσης, θα αναπτυχθούν machine learning μοντέλα για την κατηγοριοποίηση των κειμένων ως προς τα sentiment, subjectivity ή/και opinion, ώστε να υπολογιστεί το πόσο μεροληπτικό είναι το κάθε κείμενο. Τέλος, θα αναπτυχθούν οι λειτουργικότητες, ώστε η γνωσιακή αυτή βάση να μπορεί να ανανεώνεται και να επεκτείνεται χρησιμοποιώντας τις νέες ορθές πληροφορίες.

- **Επιθυμητές γνώσεις**: Python, Machine Learning 
- **Εμπλεκόμενες Τεχνολογίες – Γνώσεις που θα αποκτηθούν**: Python, Natural Language Understanding, Machine Learning, Sentiment/opinion analysis, Fact checking
- **Εκτιμώμενος Χρόνος Περάτωσης**: 9 μήνες
- **Συνεργαζόμενος Ερευνητής**: Νικόλας Μάλαμας
- **Σχετικό link**: -
---
## TH-4
**Υλοποίηση μηχανισμού επιλογής συμπεριφοράς για αυτόνομα οχήματα σε καταστάσεις υψηλής επικινδυνότητας, με βάση ηθικές και κοινωνικές κατευθύνσεις**

Έστω ότι σε ένα αυτόνομο αμάξι υπάρχουν ως επιβάτες μία μητέρα με το μωρό της και περνώντας σε μία διασταύρωση αντιληφθεί ότι δύο άνθρωποι έχουν περάσει αντικανονικά τον δρόμο. Το αμάξι υπολογίζει ότι με την κεκτημένη ταχύτητα δεν προλαβαίνει να σταματήσει, άρα θα πρέπει να επιλέξει είτε την πρόσκρουση είτε την αποφυγή των πεζών, με κίνδυνο να τραυματιστούν (ή και χειρότερα) οι επιβάτες. Τι θα έπρεπε να επιλέξει; Εάν μεσω AI και του συστήματος κάμερας αντιληφθεί ότι οι πεζοί είναι δύο παιδιά; Παρόμοιες ερωτήσεις αναφέρονται και ως ηθικά διλήμματα και ουσιαστικά δεν υπάρχει σωστή και λανθασμένη απάντηση. Παρ’ όλα αυτά υπάρχει ένα bias στις απαντήσεις που θα έδιναν οι πολίτες μίας χώρας (το οποίο μάλιστα μπορεί να αλλάζει ανά χώρα). Στην διπλωματική αυτή εργασία θα υλοποιηθεί ένας μηχανισμός επιλογής συμπεριφοράς σε περιπτώσεις υψηλής επικινδυνότητας, με βάση τις απαντήσεις που έχουν δώσει σε παρόμοιες καταστάσεις πραγματικοί οδηγοί. Οι απαντήσεις θα ληφθούν από στατιστικά της πλατφόρμας https://www.moralmachine.net/ και μεγάλο τμήμα της εργασίας θα είναι ο αυτόματος εντοπισμός τέτοιων καταστάσεων, η ανάλυση του αποτελέσματος κάθε δράσης του αυτοκινήτου, και η επιλογή της καλύτερης (ή ηθικότερης) λύσης. Η εργασία θα υλοποιηθεί στον προσομοιωτή Carla. 

- **Επιθυμητές γνώσεις**: Python, Autonomous vehicles algorithms, robotic algorithms 
- **Εμπλεκόμενες Τεχνολογίες – Γνώσεις που θα αποκτηθούν**: Autonomous driving simulation, local navigation strategies, behavior assessment
- **Εκτιμώμενος Χρόνος Περάτωσης**: 9-12 μήνες
- **Συνεργαζόμενος Ερευνητής**: Μάνος Τσαρδούλιας
- **Σχετικό link**: https://www.moralmachine.net/, https://carla.org/ 
---
## TH-5
**Υλοποίηση εργαλείου καταγραφής και αναπαραγωγής δεδομένων που εξυπηρετούνται από IoT broker**

Ένα από τα δυσκολότερα τμήματα στην διαδικασία υλοποίησης εφαρμογών Internet of Things / Cyber Physical Systems είναι η αποσφαλμάτωση τυχόν δυσλειτουργιών ή σφαλμάτων. Σε αντίθεση με την αποσφαλμάτωση ενός “απλού” λογισμικού (π.χ. ένας κώδικας Python), τα παραπάνω συστήματα είναι ασύγχρονα, πράγμα που σημαίνει ότι η επίτευξη των ακριβώς ίδιων συνθηκών για να πραγματοποιηθεί αποσφαλμάτωση είναι πολύ δύσκολη, έως και αδύνατη, αφού η απόδοση εξαρτάται από τις ιδιότητες του δικτύου. Στην παρούσα διπλωματική εργασία καλείστε να υλοποιήσετε ένα εργαλείο το οποίο θα μπορεί να καταγράφει τα δεδομένα από έναν αριθμό topics με το κατάλληλο timestamp, και να τα αναπαράγει, έχοντας ως στόχο την όσο πιο πιστή (χρονικά) αποστολή. Για να επιτευχθεί αυτό θα πρέπει να γίνεται live monitoring του δικτύου και να παραμετροποιείται η αποστολή δεδομένων αντίστοιχα με τα όποια delays παρατηρούνται, ώστε να διασφαλιστεί η σωστή αλληλουχία μηνυμάτων στον client. Το εργαλείο αυτό θα υλοποιηθεί ως Codin plugin (https://codin.issel.ee.auth.gr/).

- **Επιθυμητές γνώσεις**: Full Stack programming (React, Node, Mongo), IoT concepts 
- **Εμπλεκόμενες Τεχνολογίες – Γνώσεις που θα αποκτηθούν**: Javascript, MERN stack, AMQP/MQTT protocols
- **Εκτιμώμενος Χρόνος Περάτωσης**: 9-12 μήνες
- **Συνεργαζόμενος Ερευνητής**: Μάνος Τσαρδούλιας
- **Σχετικό link**: https://codin.issel.ee.auth.gr/, http://wiki.ros.org/rosbag/Commandline (παρόμοιο εργαλείο για robotics applications)
---
## TH-6
**Εφαρμογή Τεχνικών Εξόρυξης Δεδομένων σε Απαιτήσεις Λογισμικού με σκοπό την Επικύρωση και την Επαναχρησιμοποίηση**

Η διαδικασία της ανάλυσης και του καθορισμού των απαιτήσεων λογισμικού αποτελεί ένα από τα σημαντικότερα στάδια της μηχανικής λογισμικού. Οι ελλιπείς ή μη συνεπείς απαιτήσεις σε πρώιμα στάδια μπορεί να οδηγήσουν σε σημαντικό κόστος εύρεσης και επίλυσης προβλημάτων σε μεταγενέστερα στάδια. Σε αυτό το πλαίσιο, διερευνάται κατά πόσο είναι εφικτό οι απαιτήσεις σε φυσική γλώσσα να μοντελοποιηθούν με τρόπο που να είναι σαφείς (να μην είναι διφορούμενες) και πλήρεις (να μην λείπουν απαιτήσεις που είναι ενδεχομένως απαραίτητες). Σκοπός της διπλωματικής είναι η σχεδίαση και η ανάπτυξη μιας μεθοδολογίας που θα επιτρέπει την μοντελοποίηση των απαιτήσεων με σκοπό την επικύρωση και την επαναχρησιμοποίησή τους μεταξύ έργων λογισμικού. Για το σκοπό αυτό θα χρησιμοποιηθούν μοντέλα επεξεργασίας φυσικής γλώσσας (natural language processing) και σημασιολογικής ανάλυσης (semantic analysis).

- **Επιθυμητές γνώσεις**: Εξόρυξη Δεδομένων, Μηχανική Λογισμικού, Επεξεργασία Φυσικής Γλώσσας 
- **Εμπλεκόμενες Τεχνολογίες – Γνώσεις που θα αποκτηθούν**:Δημιουργία εφαρμογής σε Python ή Java, Εμπειρία στην Επεξεργασία Φυσικής Γλώσσας και στην Εξόρυξη Δεδομένων
- **Εκτιμώμενος Χρόνος Περάτωσης**: 9 μήνες
- **Συνεργαζόμενος Ερευνητής**: Θεμιστοκλής Διαμαντόπουλος
- **Σχετικό link**: https://issel.ee.auth.gr/wp-content/uploads/2019/08/EIS2017.pdf
---
## TH-7
**Ανάπτυξη Μοντέλου για την Αξιολόγηση και Βελτίωση της Αναγνωσιμότητας Κώδικα**

Σήμερα, η αυξανόμενη ανάγκη για ανάπτυξη νέου λογισμικού έχει οδηγήσει σε μια ευέλικτη (agile) προσέγγιση που επιτρέπει τη διαχείριση μεταβαλλόμενων απαιτήσεων σε διαδοχικούς κύκλους ανάπτυξης. Ωστόσο, η ύπαρξη περιορισμών στο χρόνο και στις προθεσμίες ανάπτυξης και η συνεχής μεταβολή του τοπίου της αγοράς έχει πολλές φορές αντίκτυπο στην ποιότητα του κώδικα. Στο πλαίσιο αυτό, σύγχρονες μέθοδοι εστιάζουν στην συντηρησιμότητα (maintainability) και ιδιαίτερα στην αναγνωσιμότητα (readability) του κώδικα, τόσο για την ανάπτυξη όσο και για τη συντήρηση του λογισμικού. Σκοπός της διπλωματικής είναι η σχεδίαση ενός συστήματος που θα αξιολογεί την αναγνωσιμότητα τμημάτων κώδικα και θα προτείνει λύσεις για τη βελτίωσή τους. Έτσι, θα καταστεί πιο εύκολη η επαναχρησιμοποίηση των τμημάτων μειώνοντας το κόστος συντήρησης.

- **Επιθυμητές γνώσεις**: Αναγνώριση Προτύπων, Μηχανική Λογισμικού, Μηχανική Μάθηση 
- **Εμπλεκόμενες Τεχνολογίες – Γνώσεις που θα αποκτηθούν**: Δημιουργία εφαρμογής σε Python ή Java, Εμπειρία στη Μηχανική Λογισμικού και στην Αναγνώριση Προτύπων
- **Εκτιμώμενος Χρόνος Περάτωσης**: 9 μήνες
- **Συνεργαζόμενος Ερευνητής**: Θεμιστοκλής Διαμαντόπουλος
- **Σχετικό link**: https://www.cs.wm.edu/~denys/pubs/JSEP%2718-ReadabilityPaper.pdf
---
## TH-8
**Εφαρμογή Τεχνικών Μηχανικής Μάθησης για Ροές Δεδομένων σε Δεδομένα Διαδικασιών Λογισμικού**

Τα τελευταία χρόνια, ο τρόπος ανάπτυξης λογισμικού ακολουθεί ένα συνεργατικό μοντέλο που βασίζεται σε νέες μεθοδολογίες και προσεγγίσεις, όπως η ευέλικτη (agile) προσέγγιση. Η ευέλικτη προσέγγιση βασίζεται στη στενή συνεργασία μεταξύ των ατόμων της ομάδας λογισμικού για την ανάπτυξη λογισμικού του οποίου οι απαιτήσεις αλλάζουν συχνά. Σε αυτό το πλαίσιο, κάθε νέο χαρακτηριστικό του προϊόντος και/ή κάθε νέο bug report πρέπει να αναλυθεί ως εργασία, να κατηγοριοποιηθεί (π.χ. βάσει τύπου ή προτεραιότητας), και να ανατεθεί στον κατάλληλο μηχανικό λογισμικού ώστε να το φέρει εις πέρας (π.χ. να διορθώσει ένα bug). Οι εργασίες αυτές καταγράφονται συνήθως σε συστήματα ελέγχου εκδόσεων, όπως π.χ. το Jira ή το GitHub. Στους μεγάλους οργανισμούς οι εργασίες αυτές αποτελούν συνεχόμενες ροές δεδομένων (ενδεικτικά στον Jira server του Apache καθημερινά καταγράφονται περισσότερα από 400 εργασίες), που δεν είναι πάντα εφικτό να αναλυθούν με κλασικές τεχνικές μηχανικής μάθησης. Στο πλαίσιο αυτό, σκοπός της εργασίας είναι η εφαρμογή τεχνικών μηχανικής μάθησης για ροές δεδομένων (data stream clustering/classification), εστιάζοντας στην καλύτερη κατανόηση των εργασιών που υποβάλλονται και τον καλύτερο διαμοιρασμό τους στην ομάδα/στις ομάδες ανάπτυξης των μηχανικών.

- **Επιθυμητές γνώσεις**: Μηχανική Μάθηση, Μηχανική Λογισμικού 
- **Εμπλεκόμενες Τεχνολογίες – Γνώσεις που θα αποκτηθούν**: Δημιουργία εφαρμογής σε Python ή Java, Εμπειρία στη Μηχανική Μάθηση και στη Μηχανική Δεδομένων
- **Εκτιμώμενος Χρόνος Περάτωσης**: 9 μήνες
- **Συνεργαζόμενος Ερευνητής**: Θεμιστοκλής Διαμαντόπουλος
- **Σχετικό link**: 
    - https://issel.ee.auth.gr/wp-content/uploads/2020/07/QRS2020IssueAssignment.pdf 
    - https://www.researchgate.net/profile/Hai-Long-Nguyen/publication/269776374_A_Survey_on_Data_Stream_Clustering_and_Classification/links/5a3a5d230f7e9baa501ab087/A-Survey-on-Data-Stream-Clustering-and-Classification.pdf
---
## TH-9
**Ανάπτυξη πλατφόρμας για πράκτορες εξόρυξης ρευστότητας σε κρυπτονομίσματα**

Η εξόρυξη ρευστότητας (liquidity mining) είναι μια στρατηγική συμμετοχής στο εκάστοτε δίκτυο blockchain, που επιτρέπει την παροχή ρευστότητας (κεφάλαιο) σε μια ομάδα ρευστότητας σε ένα αποκεντρωμένο χρηματιστήριο (Decentralized Exchange / DEX). Στόχος της διπλωματικής εργασίας είναι η ανάπτυξη μιας διαδικτυακής πλατφόρμας η οποία θα επιτρέπει την παρακολούθηση και τη διαχείριση πρακτορων εξόρυξης ρευστότητας σε κρυπτονομίσματα, χρησιμοποιώντας έτοιμα εργαλεία εξόρυξης ρευστότητας (hummingbot).

- **Επιθυμητές γνώσεις**: Καλή γνώση προγραμματισμού, φαντασία και όρεξη για δουλειά, Python, Networking, Blockchain theory and applications 
- **Εμπλεκόμενες Τεχνολογίες – Γνώσεις που θα αποκτηθούν**: Crypto currencies/tokens,  Crypto market, Web 2.0/3.0 development, Docker containers, Liquidity Mining
- **Εκτιμώμενος Χρόνος Περάτωσης**: 9 μήνες
- **Συνεργαζόμενος Ερευνητής**: Κωνσταντίνος Παναγιώτου
- **Σχετικό link**: https://hummingbot.org/
---
## TH-10
**Ταχεία ανάπτυξη λογισμικού για πράκτορες υψηλής συχνότητας συναλλαγών σε αγορές κρυπτονομισμάτων**

Οι αγορές κρυπτονομισμάτων σήμερα, κεντρικές και αποκεντρωμένες, λόγω του όγκου των συναλλαγών που εκτελούνται ανά λεπτό απαιτούν την χρήση εργαλείων λογισμικού τα οποία να επιτρέπουν την ανάπτυξη πρακτόρων λογισμικού υψηλής συχνότητας οι οποίοι υλοποιούν συγκεκριμένες στρατηγικές συναλλαγών. Στόχος της διπλωματικής εργασίας είναι η ανάπτυξη μιας γραφικής γλώσσας περιγραφής πεδίου (Domain-specific language / DSL), χρησιμοποιώντας τεχνολογίες Web 2.0, για την σχεδίαση και αυτόματη παραγωγή λογισμικού στρατηγικών για πράκτορες συναλλαγών σε κεντρικές και αποκεντρωμένες αγορές κρυπτονομισμάτων.

- **Επιθυμητές γνώσεις**: Καλή γνώση προγραμματισμού, φαντασία και όρεξη για δουλειά, Python, Networking, Cryptocurrencies and crypto markets.
- **Εμπλεκόμενες Τεχνολογίες – Γνώσεις που θα αποκτηθούν**: Crypto currencies/tokens,  Crypto market, Docker containers, Python 3.8+, Web (2.0) Development
- **Εκτιμώμενος Χρόνος Περάτωσης**: 9 μήνες
- **Συνεργαζόμενος Ερευνητής**: Κωνσταντίνος Παναγιώτου
- **Σχετικό link**: -
---
## TH-11
**Ανάπτυξη Συστήματος Σύγκρισης και Εξόρυξης Επαναχρησιμοποιούμενων Τμημάτων Κώδικα**

Τα τελευταία χρόνια, οι απαιτήσεις των χρηστών από τα έργα λογισμικού συνεχώς μεταβάλλονται και αναπτύσσονται, ενώ η αύξησή τους οδηγεί σε πολύ περιορισμένες προθεσμίες εκπλήρωσης στόχων. Για τον λόγο αυτό, έχει δοθεί ιδιαίτερη έμφαση στην επαναχρησιμοποίηση έτοιμων τμημάτων κώδικα, που έχουν ήδη αναπτυχθεί, ελεγχθεί και χρησιμοποιηθεί στην πράξη.  Ταυτόχρονα, έχουν αναπτυχθεί διάφορα συστήματα, τα οποία έχουν σαν στόχο την αξιολόγηση της ομοιότητας μεταξύ δύο τμημάτων κώδικα, δίνοντας έμφαση άλλοτε στη συντακτική ομοιότητα των δύο κειμένων, άλλοτε στη λεξιλογική και άλλοτε και στα δύο χαρακτηριστικά. Τέλος, η αναπαράσταση ενός κομματιού κώδικα ως Αφηρημένο Συντακτικό Δέντρο (Abstract Syntax Tree - AST) ή ως Συγκεκριμένο Συντακτικό Δέντρο (Concrete Syntax Tree - CST) επιτρέπει την ευκολότερη διαχείριση και ανάλυση του κώδικα, καθώς και την άμεση σύγκριση μεταξύ δύο τμημάτων κώδικα. Σκοπός της διπλωματικής είναι η εξερεύνηση και η ανάπτυξη ενός μηχανισμού σύγκρισης και αξιολόγησης της ομοιότητας μεταξύ δύο τμημάτων κώδικα, αξιοποιώντας την πληροφορία που παρέχεται σε ένα CST. Ταυτόχρονα, ο μηχανισμός αυτός θα χρησιμοποιηθεί για τον εντοπισμό και την εξόρυξη παρόμοιων τμημάτων κώδικα μεταξύ των αρχείων ενός έργου λογισμικού.

- **Επιθυμητές γνώσεις**: Αναγνώριση Προτύπων, Μηχανική Λογισμικού, Μηχανική Μάθηση
- **Εμπλεκόμενες Τεχνολογίες – Γνώσεις που θα αποκτηθούν**: Προγραμματισμός σε python, Χρήση πακέτων/συναρτήσεων μηχανικής μάθησης
- **Εκτιμώμενος Χρόνος Περάτωσης**: 9 μήνες
- **Συνεργαζόμενος Ερευνητής**: Θωμάς Καρανικιώτης
- **Σχετικό link**: -
---
## TH-12
**Μελέτη Τεχνικών Εντοπισμού Ανεπιθύμητων Μηνυμάτων**

Η αυξημένη χρήση του διαδικτύου για την επικοινωνία μεταξύ των ανθρώπων έχει ακολουθηθεί από αύξηση των ανεπιθύμητων μηνυμάτων (spam) με σκοπό την προώθηση προϊόντων ή την υποκλοπή προσωπικών στοιχείων των χρηστών του διαδικτύου (phising). Οι εξελίξεις στους τομείς της Μηχανικής Μάθησης και της Επεξεργασίας Φυσικής Γλώσσας (NLP) έχουν επιτρέψει την ανάπτυξη τεχνικών για τον εντοπισμό των μηνυμάτων αυτού του τύπου. Στο πλαίσιο της προτεινόμενης διπλωματικής θα εξεταστούν διάφορες τεχνικές μηχανικής μάθησης και ισχυρά γλωσσικά μοντέλα με σκοπό την εύρεση των βέλτιστων τεχνικών εντοπισμού ανεπιθύμητων μηνυμάτων.

- **Επιθυμητές γνώσεις**: Python, Machine Learning
- **Εμπλεκόμενες Τεχνολογίες – Γνώσεις που θα αποκτηθούν**: Python, Natural Language Processing, Language Models, Machine Learning
- **Εκτιμώμενος Χρόνος Περάτωσης**: 9 μήνες
- **Συνεργαζόμενος Ερευνητής**: Δημήτρης Νάστος
- **Σχετικό link**: -

## TH-13
**Ανάπτυξη υπηρεσίας δυναμικού ελέγχου διαδικτυακών εφαρμογών**

Το Dynamic Application Security Testing (DAST) είναι η διαδικασία ανάλυσης μιας διαδικτυακής εφαρμογής μέσω του front-end της με στόχο την εύρεση ευπαθειών του λογισμικού με προσομοιούμενες επιθέσεις. Αυτός ο τύπος επίθεσης αξιολογεί μια εφαρμογή "από έξω προς τα μέσα", προσπαθώντας να βρει κενά ασφαλείας κατά την εκτέλεση. 

Στόχος της παρούσας διπλωματικής είναι η ανάπτυξη μιας διαδικτυακής υπηρεσίας και της αντίστοιχης CI/CD διαδικασίας ώστε να είναι δυνατός ο έλεγχος ενός "παραγωγικού" συστήματος. Θα μελετηθούν αντίστοιχα εργαλεία και θα επιλεγούν αντίστοιχες open-source βιβλιοθήκες για την ανάπτυξη της τελικής λύσης. 

- **Επιθυμητές γνώσεις**: Web development, Software Security fundamentals 
- **Εμπλεκόμενες Τεχνολογίες – Γνώσεις που θα αποκτηθούν**: - Software Security, Software quality, CI/CD process, Web application/Web service development. 
- **Εκτιμώμενος Χρόνος Περάτωσης**: 9 μήνες

## TH-14
**Ανάπτυξη και εξέλιξη λογισμικού μειωμένου κώδικα για την ανάπτυξη εφαρμογών**

Οι πλατφόρμες μειωμένου κώδικα (low-code/no-code software platforms) αποτελούν τη στιγμή αυτή μια από τις πιο δυναμικές τάσεις στον χώρο ανάπτυξης λογισμικού. Οι πλατφόρμες αυτές δίνουν στους τελικούς χρήστες τη δυνατότητα να αναπτύσσουν λογισμικό απλά σχεδιάζοντάς το μέσα από κατάλληλα διαμορφωμένες διεπαφές. Έτσι, είναι δυνατή η ανάπτυξη ποιοτικού λογισμικού σε πολύ σύντομο χρονικό διάστημα και χωρίς την "ανάγκη" εκμάθησης κάποιας γλώσσας προγραμματισμού.

Στόχος της παρούσας διπλωματικής είναι η απασφαλμάτωση και εξέλιξη της low-code πλατφόρμας WABLI (https://wabli.netlify.app/), μιας πλατφόρμας που έχει ως στόχο την ταχεία ανάπτυξη διαδικτυακών εφαρμογών, ώστε να είναι δυνατή η ευρεία χρήση της από τελικούς χρήστες.  

- **Επιθυμητές γνώσεις**: Web development, Software testing
- **Εμπλεκόμενες Τεχνολογίες – Γνώσεις που θα αποκτηθούν**: - Web application development, Software testing, Software automation. 
- **Εκτιμώμενος Χρόνος Περάτωσης**: 9 μήνες
