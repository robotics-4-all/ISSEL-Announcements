# ISSEL-Announcements

![logo](https://github.com/robotics-4-all/Announcements/blob/master/Capture.PNG?raw=true)

# Διαθέσιμες διπλωματικές ISSEL περιόδου Απριλιου 2023

Παρακάτω μπορείτε να βρείτε τα νέα θέματα διπλωματικών της Ομάδας Ευφυών Συστημάτων και Τεχνολογίας Λογισμικού. Οι φοιτητές που ενδιαφέρονται για διπλωματική εργασία παρακαλούνται να συμπληρώσουν [τη φόρμα έκφρασης ενδιαφέροντος](https://issel.ee.auth.gr/diathesimes-diplwmatikes/%cf%86%cf%8c%cf%81%ce%bc%ce%b1-%ce%ad%ce%ba%cf%86%cf%81%ce%b1%cf%83%ce%b7%cf%82-%ce%b5%ce%bd%ce%b4%ce%b9%ce%b1%cf%86%ce%ad%cf%81%ce%bf%ce%bd%cf%84%ce%bf%cf%82/) έως και τις **12/04/2023**.

Μαγνητοσκοπημένη παρουσίαση διπλωματικών: To be defined...

Τέλος, βρείτε σχετικές ερωτήσεις σχετικά με τη διαδικασία επιλογής και τις απαιτήσεις στον παρακάτω σύνδεσμο: [Link](https://issel.ee.auth.gr/sixnes-erwtiseis/).

Περιεχόμενα:
- [TH-1/ Υπολογισμός και καταγραφή ποιότητας οδοστρώματος με χρήση κυβερνοφυσικών συστημάτων](#th-1)
- [TH-2/ Υλοποίηση wearables προς αυτόματη αναγνώριση χαρακτηριστικών σίτισης](#th-2)
- [TH-3/ Ανάπτυξη πλατφόρμας social trading για αγορές παραγώγων κρυπτονομισμάτων](#th-3)
- [TH-4/ Βελτίωση ποιότητας κώδικα μέσω αντικατάστασης τμημάτων κώδικα](#th-4)
- [TH-5/ Ανάπτυξη διεπαφής για γραμμική σύνθεση κώδικα](#th-5)
- [TH-6/ Ανάπτυξη Πολυτροπικού Συστήματος Ανάλυσης Συναισθήματος βάσει Κειμένου και Εικόνας](#th-6)
- [TH-7/ Ανάπτυξη Συστήματος Βελτίωσης Ποιότητας Σύνταξης Κειμένου](#th-7)
- [TH-8/ Σημασιολογική Ανάλυση Εργασιών Λογισμικού από Δεδομένα Συστημάτων Ελέγχου Εκδόσεων](#th-8)

---
## TH-1
**Υπολογισμός και καταγραφή ποιότητας οδοστρώματος με χρήση κυβερνοφυσικών συστημάτων**

Η ποιότητα του αστικού οδοστρώματος είναι χαρακτηριστικό μεγάλης σημασίας για τους πολίτες, αφού μειωμένη ποιότητα οδοστρώματος (π.χ. ύπαρξη λακουβών, ρωγμών κτλ.) μπορεί να οδηγήσει σε πιθανές ζημιές στα οχήματα, και ακολούθως σε αυξημένο κόστος συντήρησης, ή και σε ατυχήματα, ιδιαίτερα εάν το όχημα έχει κεκτημένη ταχύτητα, είναι δίτροχο κτλ. Στην παρούσα διπλωματική εργασία καλείστε να κατασκευάσετε μία συσκευή IoT, η οποία είτε θα έχει αυτόνομη τροφοδοσία, είτε θα λαμβάνει τροφοδοσία από το αυτοκίνητο, και θα μπορεί να εντοπίζει ατέλειες του οδοστρώματος, θα τις αποστέλλει σε μία cloud database, όπου και θα καταγράφονται. Στην συνέχεια, με τεχνικές μηχανικής μάθησης, θα πραγματοποιείται clustering ούτως ώστε να κατηγοριοποιούνται οι περιοχές ανάλογα με την ποιότητα οδοστρώματος τους.

- **Επιθυμητές γνώσεις**: Python, Machine Learning, Hardware integration 
- **Εμπλεκόμενες Τεχνολογίες – Γνώσεις που θα αποκτηθούν**: Python, ML, Hardware/sensors integration, IoT, MongoDB, Full stack development
- **Εκτιμώμενος Χρόνος Περάτωσης**: 9-12 Μήνες
- **Συνεργαζόμενος Ερευνητής**: Τσαρδούλιας Μάνος, Χονδροματίδης Ευριπίδης
- **Σχετικό link**: -
---
## TH-2
**Υλοποίηση wearables προς αυτόματη αναγνώριση χαρακτηριστικών σίτισης**

Η σίτιση είναι μία από τις βασικότερες ανθρώπινες λειτουργίες, αφού μας επιτρέπει να λαμβάνουμε ενέργεια ώστε να επιβιώνουμε. Αν και η σίτιση είναι προφανής ως διαδικασία, ο τρόπος με τον οποίο σιτιζόμαστε δεν είναι. Για παράδειγμα, υπάρχουν πολλές περιπτώσεις (κλινικές ή και όχι), στις οποίες ένα υποκείμενο πρέπει να τρώει μικρά γεύματα, να μασάει αργά, να μην τρώει για κάποιο χρονικό διάστημα κτλ. Στην παρούσα διπλωματική εργασία στόχος είναι να υλοποιηθεί ένα low-power wearable το οποίο θα γίνεται attach στο χέρι ενός υποκειμένου, και με κατάλληλους αισθητήρες θα καταμετρά κινήσεις και patterns κινήσεων, ώστε να μπορούμε να εξάγουμε συμπεράσματα σχετικά με το πόσο συχνά τρώει το υποκείμενο, πόσο γρήγορα τρώει (ρυθμός), εάν χρησιμοποιεί κουτάλι ή πιρούνι κτλ.

- **Επιθυμητές γνώσεις**: Python, Machine Learning, Hardware integration 
- **Εμπλεκόμενες Τεχνολογίες – Γνώσεις που θα αποκτηθούν**: Python, ML, Hardware/sensors integration, IoT, MongoDB, Full stack development
- **Εκτιμώμενος Χρόνος Περάτωσης**: 9-12 Μήνες
- **Συνεργαζόμενος Ερευνητής**: Τσαρδούλιας Μάνος, Χονδροματίδης Ευριπίδης
- **Σχετικό link**: -
---
## TH-3
**Ανάπτυξη πλατφόρμας social trading για αγορές παραγώγων κρυπτονομισμάτων**

Οι περισσότεροι άνθρωποι που ασχολούνται σήμερα με trading ή επενδύσεις στο χώρο των κρυπτονομισμάτων (web3) δεν είναι επαγγελματίες. Από την άλλη, οι επαγγελματίες του χώρου βρίσκονται συνήθως πίσω από κεντρικές (centralized) και αδιαφανείς δομές, όπως τα funds, οι οποίες απαιτούν την "τυφλή" εμπιστοσύνη του επενδυτή, καθώς δεν υπάρχει διαφάνεια σε σχέση με τις κινήσεις του εκάστοτε fund. Ο στόχος της παρούσας εργασίας είναι η ανάπτυξη μιας πλατφόρμας αποκεντρωμένων οικονομικών (Decentralized Finance ή DeFi), η οποία θα συνδέει τους απλούς traders ή επενδυτές με επαγγελματίες, ή εν γένει άλλους επιτυχημένους traders, που θα αναλαμβάνουν την διαχείριση ενός κεφαλαίου ή μίας συγκεκριμένης θέσης παραγώγων κρυπτονομισμάτων, έναντι προμήθειας. Η διαχείριση αυτή θα γίνεται με την απόλυτη διαφάνεια και ασφάλεια που παρέχει το blockchain, καθώς και με επιπλέον δικλείδες προστασίας που θα προσφέρει η πλατφόρμα. Με αυτόν τον τρόπο οι επενδύσεις στο χώρο του web3 γίνονται εύκολα προσβάσιμες αλλά και πιο ασφαλείς για απλούς επενδυτές, ενώ ταυτόχρονα οι επαγγελματίες του χώρου μπορούν να επωφεληθούν επιπλέον οικονομικά από τις οικονομοτεχνικές τους γνώσεις.

- **Επιθυμητές γνώσεις**: Blockchain Networks, Cryptocurrencies, NFT, Web 3.0
- **Εμπλεκόμενες Τεχνολογίες – Γνώσεις που θα αποκτηθούν**: Blockchain Networks, Web3.0, Cryptocurrencies, NFT, DeFi, Full-stack dApp development
- **Εκτιμώμενος Χρόνος Περάτωσης**: 9-12 Μήνες
- **Συνεργαζόμενος Ερευνητής**: Παναγιώτου Κωνσταντίνος
- **Σχετικό link**: -
---
## TH-4
**Βελτίωση ποιότητας κώδικα μέσω αντικατάστασης τμημάτων κώδικα**

Τα τελευταία χρόνια, οι απαιτήσεις των χρηστών από τα έργα λογισμικού συνεχώς μεταβάλλονται και αναπτύσσονται, ενώ η αύξησή τους οδηγεί σε πολύ περιορισμένες προθεσμίες εκπλήρωσης στόχων, το οποίο έχει συχνά σαν αποτέλεσμα κακογραμμένο κώδικα, επιρρεπή σε σφάλματα. Για τον λόγο αυτό, έχει δοθεί ιδιαίτερη έμφαση στην αξιολόγηση της ποιότητας ενός έργου λογισμικού, με τη χρήση μετρικών στατικής ανάλυσης κώδικα.

Σκοπός της διπλωματικής είναι η ανάπτυξη ενός συστήματος, το οποίο θα αξιοποιεί ένα σύνολο δεδομένων τμημάτων κώδικα, με σκοπό τον εντοπισμό snippets παρόμοιας λειτουργικότητας. Βασικός στόχος του συστήματος είναι η αντικατάσταση τμημάτων κώδικα από άλλα παρόμοιας λειτουργικότητας, αλλά καλύτερης ποιοτικής αποτύπωσης, βελτιώνοντας έτσι την ποιότητα του αρχικού έργου λογισμικού.

- **Επιθυμητές γνώσεις**: Python, Machine Learning, Hardware integration
- **Εμπλεκόμενες Τεχνολογίες – Γνώσεις που θα αποκτηθούν**: Python, ML, Software Quality Metrics
- **Εκτιμώμενος Χρόνος Περάτωσης**: 6-9 Μήνες
- **Συνεργαζόμενος Ερευνητής**: Καρανικιώτης Θωμάς
- **Σχετικό link**: -
---
## TH-5
**Ανάπτυξη διεπαφής για γραμμική σύνθεση κώδικα**

Με την εκρηκτική εξέλιξη των συστημάτων σύνθεσης κειμένου (όπως το ChatGPT) έχει καταστεί δημοφιλής η αυτοματοποιημένη παραγωγή πηγαίου κώδικα από λεκτικές περιγραφές. Δυστυχώς, οι υπάρχουσες τεχνολογίες δεν έχουν την ικανότητα να εγγυηθούν την ορθότητα του κώδικα που παράγεται ή τη μαθευσιμότητα των λεκτικών κατηγορημάτων που οδηγούν στην υλοποίηση συγκεκριμένων δυνατοτήτων. Τελικά, ο προτεινόμενος κώδικας μπορεί να είναι παραπλανητικός και απαιτεί συχνά χρονοβόρα αποσφαλμάτωση. Ταυτόχρονα, τέτοια συστήματα κατηγορούνται ότι παραβιάζουν κανόνες πνευματικής ιδιοκτησίας με το να αποσιωπούν τις πηγές από τις οποίες αντλούν τις προγραμματιστικές εκφράσεις που χρησιμοποιούν.
 
Μια εναλλακτική κατεύθυνση για την αυτόματη σύνθεση κώδικα συνίσταται στη γραμμική ένωση τμημάτων (π.χ., προγραμματιστικών μπλοκ) κώδικα τα οποία αντλούνται από πραγματικά έργα λογισμικού, οπότε και διατηρούν τόσο εγγυήσεις ορθής λειτουργίας όσο και ξεκάθαρη προέλευση. Για να επιτευχθεί λογικά συνεπής σύνθεση βάση λεκτικών κατηγορημάτων πρέπει να αναλυθεί υπάρχον κώδικας, να αντιστοιχισθούν τα μπλοκ του σε λέξεις-κλειδιά ή φράσεις διατηρώντας απαραίτητες θεωρητικές ιδιότητες, και τέλος να αναγνωριστούν ομοιότητες με δοσμένες προδιαγραφές. Συστήματα γραμμικής σύνθεσης κώδικα υιοθετούν μια διαδικασία ανάδρασης, κατά την οποία οι μηχανικοί λογισμικού μαθαίνουν να τροποποιούν τις προδιαγραφές τους ώστε να επιτευχθεί το επιθυμητό αποτέλεσμα σύνθεσης.

Η διπλωματική αυτή στοχεύει στην παραγωγή μιας διαδικτυακής υπηρεσίας ή εφαρμογής σε Python που θα υλοποιεί έναν μηχανισμό γραμμικής σύνθεσης βασισμένο στο πλήθος εμφάνισης λεκτικών κατηγορημάτων. Η υπηρεσία θα εξάγει μπλοκ από δοσμένο κώδικα και θα τα ενσωματώνει στη βάση δεδομένων της. Θα παρέχει επίσης γραφικές διεπαφές τόσο για την οργάνωση των μπλοκ όσο και για την υποβοήθηση συγγραφής προδιαγραφών. Αναλόγως των ενδιαφερόντων των φοιτητών, μπορεί να δοθεί έμφαση είτε στη βελτίωση του μηχανισμού σύνθεσης με μηχανική μάθηση είτε στην εξόρυξη κώδικα από αποθετήρια λογισμικού.

Μια πρωτότυπη μορφή της διαδικασίας σύνθεσης που θα ακολουθηθεί βρίσκεται στον σύνδεσμο: https://github.com/maniospas/pySynthesis 

- **Επιθυμητές γνώσεις**: Python, Τεχνολογία Λογισμικού
- **Εμπλεκόμενες Τεχνολογίες – Γνώσεις που θα αποκτηθούν**: Python, Software Engineering, Formal Methods, Information Retrieval, Machine Learning, Full Stack Development
- **Εκτιμώμενος Χρόνος Περάτωσης**: 6-12 Μήνες
- **Συνεργαζόμενος Ερευνητής**:  Εμμανουήλ (Μανιός) Κρασανάκης
- **Σχετικό link**: -
---
## TH-6
**Ανάπτυξη Πολυτροπικού Συστήματος Ανάλυσης Συναισθήματος βάσει Κειμένου και Εικόνας**

Οι πλατφόρμες κοινωνικής δικτύωσης έχουν γίνει σημαντική πηγή πληροφόρησης και επικοινωνίας για δισεκατομμύρια ανθρώπους παγκοσμίως. Ως εκ τούτου, η ανάλυση συναισθήματος σε δεδομένα των μέσων αυτών είναι δημοφιλές ερευνητικό αντικείμενο στον τομέα της Επεξεργασίας Φυσικής Γλώσσας (NLP). Ωστόσο, το κείμενο από μόνο του πολλές φορές δεν είναι αρκετό για την ακριβή πρόβλεψη του συναισθήματος, καθώς οι χρήστες των μέσων κοινωνικής δικτύωσης συχνά μοιράζονται αναρτήσεις που περιέχουν εικόνες ή βίντεο που μπορούν να μεταφέρουν πρόσθετες πληροφορίες σχετικά με τη συναισθηματική τους κατάσταση. Στόχος της προτεινόμενης διπλωματικής, είναι η ανάπτυξη ενός συστήματος ανάλυσης συναισθήματος που θα επεξεργάζεται συνδυαστικά κείμενο και εικόνα και θα προβλέπει το συναίσθημα με βάση και τους δύο τύπους δεδομένων. Για το σκοπό αυτό θα χρησιμοποιηθούν γλωσσικά μοντέλα για την  ανάλυση κειμένου, καθώς και μοντέλα Deep Learning κατάλληλα για την επεξεργασία εικόνων, ενώ θα μελετηθούν τεχνικές συνδυασμού των αποτελεσμάτων των επιμέρους μοντέλων για την εξαγωγή των τελικών προβλέψεων του συναισθήματος.

- **Επιθυμητές γνώσεις**: Python, Deep Learning
- **Εμπλεκόμενες Τεχνολογίες – Γνώσεις που θα αποκτηθούν**: Python, , Επεξεργασία Φυσικής Γλώσσας, Language Models, Computer Vision, Deep Learning
- **Εκτιμώμενος Χρόνος Περάτωσης**: 9-12 Μήνες
- **Συνεργαζόμενος Ερευνητής**:  Νάστος Δημήτριος
- **Σχετικό link**: -
---
## TH-7
**Ανάπτυξη Συστήματος Βελτίωσης Ποιότητας Σύνταξης Κειμένου**

Η ποιότητα του κειμένου είναι ιδιαίτερα σημαντική για την ακριβή μετάδοση του μηνύματος του και την επιτυχία της επικοινωνίας. Η ύπαρξη γραμματικών και συντακτικών σφαλμάτων σε ένα κείμενο μπορεί να οδηγήσει σε παρερμηνεία του επιδιωκόμενου μηνύματος, με αρνητικό αντίκτυπο στην επικοινωνία. Η παρούσα διπλωματική εργασία αποσκοπεί στην ανάπτυξη ενός συστήματος που θα βοηθά τους χρήστες να βελτιώσουν την ποιότητα της γραπτής επικοινωνίας τους. Το προτεινόμενο σύστημα θα χρησιμοποιεί προηγμένες τεχνικές Επεξεργασίας Φυσικής Γλώσσας (NLP) και γλωσσικά μοντέλα για τη διενέργεια συντακτικών και γραμματικών αναλύσεων, τον εντοπισμό λαθών και την υποβολή προτάσεων βελτίωσης του κειμένου.

- **Επιθυμητές γνώσεις**: Python, Deep Learning
- **Εμπλεκόμενες Τεχνολογίες – Γνώσεις που θα αποκτηθούν**: Python, Επεξεργασία Φυσικής Γλώσσας, Language Models, Deep Learning
- **Εκτιμώμενος Χρόνος Περάτωσης**: 9-12 Μήνες
- **Συνεργαζόμενος Ερευνητής**:  Νάστος Δημήτριος, Μάλαμας Νικόλαος
- **Σχετικό link**: -
---
## TH-8
**Σημασιολογική Ανάλυση Εργασιών Λογισμικού από Δεδομένα Συστημάτων Ελέγχου Εκδόσεων**

Τα τελευταία χρόνια, ο τρόπος ανάπτυξης λογισμικού ακολουθεί ένα συνεργατικό μοντέλο που βασίζεται σε νέες μεθοδολογίες και προσεγγίσεις, όπως η agile προσέγγιση. Η agile προσέγγιση διέπεται από ένα σύνολο αρχών για την ανάπτυξη λογισμικού του οποίου οι απαιτήσεις αλλάζουν συχνά και βασίζεται στη στενή συνεργασία μεταξύ των ατόμων που απαρτίζουν την ομάδα ανάπτυξης λογισμικού. Οι μηχανικοί της ομάδας ανάπτυξης αναλαμβάνουν συχνά διαφορετικούς ρόλους και καθήκοντα για την αποτελεσματική ανάπτυξη λογισμικού.

Σε αυτό το πλαίσιο, κάθε νέο χαρακτηριστικό του προϊόντος και/ή κάθε νέο bug report πρέπει να αναλυθεί ώστε να κατηγοριοποιηθεί βάσει τύπου και προτεραιότητας και να ανατεθεί στον κατάλληλο μηχανικό λογισμικού ώστε να το φέρει εις πέρας (π.χ. να διορθώσει ένα bug). Από τα δεδομένα αυτά είναι επιπλέον εφικτό να εξαχθεί σημασιολογική πληροφορία η οποία μπορεί να αξιοποιηθεί για τη βελτιστοποίηση της διαδικασίας υλοποίησης έργων λογισμικού. Σκοπός της παρούσας διπλωματικής είναι η διερεύνηση τεχνικών εξαγωγής τέτοιων σημασιολογικών πληροφοριών από δεδομένα που περιέχονται σε αποθετήρια λογισμικού , όπως π.χ. το Jira  και το GitHub, και στη συνέχεια η χρήση τους με σκοπό τη βελτίωση διάφορων πτυχών της διαδικασίας ανάπτυξης λογισμικού.

- **Επιθυμητές γνώσεις**: Python
- **Εμπλεκόμενες Τεχνολογίες – Γνώσεις που θα αποκτηθούν**: Εξόρυξη Δεδομένων, Μηχανική Λογισμικού, Επεξεργασία Φυσικής Γλώσσας, Topic Modeling
- **Εκτιμώμενος Χρόνος Περάτωσης**: 9-12 Μήνες
- **Συνεργαζόμενος Ερευνητής**:  Διαμαντόπουλος Θεμιστοκλής, Νάστος Δημήτριος
- **Σχετικό link**: -